\subsection{Τρόπος Λειτουργίας}\label{subsec:visionDefinition}
Η όραση αποτελεί μία από τις βασικές αισθήσεις του ανθρώπου. Η αίσθηση αυτή βασίζεται στη λειτουργία του ματιού, το οποίο αποτελεί το αισθητήριο όργανο και στο εσωτερικό του οποίου εισέρχεται το φως, διαπερνώντας αρχικά το κερατωειδή χιτώνα και την κόρη και προσπίπτει, τελικά, στον αμφιβληστροειδή χιτώνα (\hyperref[fig:eye_anatomy]{\schema~\ref*{fig:eye_anatomy}}). Αυτό οδηγεί σε διέγερση των οπτικών νεύρων και τα οπτικά σήματα, που αποστέλλονται στον εγκέφαλο, μετατρέπονται σε εικόνα~\cite{nationaleyeinstitute_2022_how}\cite{anspaugh_2022_vision}.

\begin{figure}[!h]
  \centering
  \includegraphics[width=90mm]{images/eye_anatomy.jpg}
  \caption[Η ανατομία του ματιού]{Η ανατομία του ματιού {\footnotesize(Πηγή: dreamstime.com)}}\label{fig:eye_anatomy}
\end{figure}

\subsection{Απώλεια Όρασης: Κατηγοροποίηση και Αιτίες}\label{subsec:visionCauses}
Όταν η φυσιολογική λειτουργία του αισθητήριου οργάνου διαταραχθεί, τότε το άτομο έρχεται αντιμέτωπο με κάποιο τύπο προβλήματος όρασης. Με βάση τον Παγκόσμιο Οργανισμό Υγείας (Π.Ο.Υ.), τα άτομα αυτά κατηγοροποιούνται σε 6 κατηγορίες (Κατηγορία 0 έως Κατηγορία 5), ανάλογα την οπτική τους οξύτητα, δηλαδή την ικανότητά τους να διακρίνουν σχήματα και λεπτομέρειες από κάποια δεδομένη απόσταση:
\begin{itemize}
    \item Στην κατηγορία 0 ανήκουν άτομα με με πλήρως ή σχεδόν πλήρως λειτουργική όραση
    \item Στην κατηγορία 1 και 2 ανήκουν άτομα που έχουν υποστεί μερική απώλεια της όρασής τους
    \item Τέλος, στις κατηγορίες 3, 4 και 5 εντάσσονται τα άτομα με σχεδόν πλήρη ή πλήρη απώλεια όρασης
\end{itemize}
Αντιθέτως, για κοντινές αποστάσεις, τα άτομα με προβλήματα όρασης εντάσσονται σε μία μόνο κατηγορία~\cite{worldhealthorganization_2019_world}.

Οι κυριότερες αιτίες, οι οποίες προκαλούν προβλήματα όρασης, αποτελούν:
\begin{itemize}
    \item τα διαθλαστικά σφάλματα
    \item ο καταρράκτης
    \item η διαβητική αμφιβληστροειδοπάθεια
    \item το γλαύκωμα
    \item η ηλικιακή εκφύλιση της ωχράς κηλίδας
\end{itemize}
Από τα ανωτέρω, η κυριότερη αίτια πλήρης απώλειας όρασης σε άτομα ηλικίας 50 ετών και άνω αποτελεί ο καταρράκτης, σε ποσοστό 46\% των ατόμων που υπέστησαν πλήρη απώλεια όρασης το 2020. Αντιθέτως, για την ίδια ηλικιακή ομάδα, η οποία αντιμετώπιζε μερική απώλεια όρασης, κύριες αιτίες αποτελούν τα υποδιορθωμένα διαθλαστικά σφάλματα και ο καταρράκτης, σε ποσοστό 30\% το καθένα για το ίδιο έτος~\cite{adelson_2021_causes}.

\subsection{Απώλεια Όρασης: Αντίκτυπος}\label{subsec:visionImpact}
Η απώλεια όρασης έχει ιδιαίτερο αντίκτυπο στην προσωπική, κοινωνική και οικονομική ζωή του ατόμου, ανεξάρτητα της ηλικίας του. Η εκπλήρωση απλών καθημερινών εργασιών μπορεί να αποδειχθεί ιδιαίτερα δύσκολη και χρονοβόρα, επιδεινώνοντας ιδιαίτερα την ποιότητα ζωής του ατόμου~\cite{west_2002_how}\cite{khorraminejad_2016_the}, ακόμη και σε επίπεδο χαμηλότερο από αυτό ατόμων που αντιμετωπίζουν χρόνια νοσήματα~\cite{langelaan_2007_impact}.



Η εμφάνιση προβλημάτων όρασης σε αρκετά νεαρή ηλικία μπορεί να επηρεάσει αισθητά την ανάπτυξη ικανοτήτων, όπως είναι η κινητήρια και η γνωστική ικανότητα και η κοινωνική καλλιέργεια~\cite{worldhealthorganization_2023_blindness}. Αντιθέτως, στην ενήλικη ζωή του ατόμου, μπορεί να δυσκολέψει την εύρεση εργασίας και να επηρεάσει την ψυχική του υγεία, προκαλώντας μέχρι και άγχος και κατάθλιψη~\cite{khorraminejad_2016_the}. Τέλος, σε άτομα αρκετά μεγάλης ηλικίας, η απώλεια όρασης μπορεί να αποτελέσει τροχοπέδη για βασικές λειτουργίες, όπως είναι το περπατήμα με εγγενές κίνδυνο την πτώση και τον τραυματισμό~\cite{worldhealthorganization_2023_blindness}.

\subsection{Απώλεια Όρασης: Λύσεις}\label{subsec:visionSolutions}
Πλήθος λύσεων είναι διαθέσιμες στο μέσο άνθρωπο, οι οποίες στοχεύουν στην πρόληψη της απώλειας της όρασης ή στην επιδιόρθωση αυτής. Σε απλές περιπττώσεις, όπως είναι η μυωπία, πρεσβυωπία, κ.λ.π., το πρόβλημα μπορεί να επιλυθεί με χρήση διορθωτικών φακών ή εγχείρηση στο αισθητήριο όργανο~\cite{worldhealthorganization_2023_blindness}. Επίσης, για άτομα που δεν μπορούν να επιδιορθώσουν το πρόβλημα όρασής τους, έχουν αναπτυχθεί συσκευές και τεχνολογίες, οι οποίες συνεχώς εξελίσσονται και έχουν ως σκοπό την εξυπηρέτηση του ατόμου σε διάφορες πτυχές της καθημερινότητάς του. Επί δεκαετείες, το μπαστούνι αποτελεί μια αρκετά διαδεδομένη συσκευή, που βοηθά ένα άτομο να αναγνωρίζει εμπόδια, καθώς περιηγείται σε έναν χώρο. Σε συνδυασμό με την απτική πλακόστρωση (\hyperref[fig:tactile_paving]{\schema~\ref*{fig:tactile_paving}}), το άτομο μπορεί να περιηγηθεί σε δημόσιο χώρο, όντας συνεχώς ενήμερο για την ύπαρξη εμποδίων, όπως δρόμοι, διάβαση πεζών, γραμμές τραμ, στη διαδρομή του, ανάλογα με το μοτίβο των πλακών του πεζοδρομίου~\cite{mashiata_2022_towards}.
\begin{figure}[!h]
  \centering
  \includegraphics[width=60mm]{images/tactile-paving.jpg}
  \caption[Απτική πλακόστρωση]{Απτική πλακόστρωση {\footnotesize(Πηγή: vecteezy.com)}}\label{fig:tactile_paving}
\end{figure}\\
Ευρέως διαδεδομένη είναι και η χρήση σκύλων-βοηθών, οι οποίοι είναι ειδικά εκπαιδευμένοι σχετικά με την αναπηρία του ιδιοκτήτη τους με σκοπό να τους εξυπηρετήσουν στις ιδιαίτερες ανάγκες που μπορεί να έχουν. Στην περίπτωση των ατόμων με προβλήματα όρασης, σκοπός τους είναι να κατευθύνουν τον ιδιοκτήτη τους στο προορισμό του, ειδοποιώντας τον για πιθανά εμπόδια~\cite{illinoisuniversitylibrary_2013_libguides}. Τέλος, αναπτύχθηκε το σύστημα γραφής Braille, ώστε να είναι εφικτή η ανάγνωση κειμένων με τη βοήθεια της αφής.

Στη σύγχρονη εποχή, όλο και περισσότερες συσκευές κατασκευάζονται λαμβάνοντας εκ των προτέρων υπόψη τη δυνατότητα χρήσης αυτών από άτομα με περιορισμένη όραση. Οι κινητές συσκευές διαθέτουν λογισμικό screen reader (π.χ. TalkBack σε Android συσκεύες ή VoiceOver σε iOS συσκευές), διευκολύνοντας την πλοήγηση του χρήστη στις εφαρμογές του κινητού, καθώς πραγματοποιούν καταγραφή και αναγνώριση των κειμένων και των λειτουργιών, που βρίσκονται στην οθόνη τη δεδομένη χρονική στιγμή, και ο χρήστης, με συγκεκριμένες χειρονομίες, επιλέγει αν επιθυμεί την ανάγνωση κάποιου κειμένου με χρήση text-to-speech ή την πραγματοποίηση κάποιας ενέργειας~\cite{americanfoundationfortheblind_2019_screen}. Επιπλέον, η γλώσσα προγραμματισμού HTML δίνει τη δυνανότητα στους προγραμματιστές να κατασκευάσουν ιστοσελίδες, οι οποίες θα είναι προσβάσιμες από άτομα με περιορισμένη όραση, καθώς οι screen readers θα μπορούν να αναγνωρίζουν τμήματα της ιστοσελίδας, όπως επικεφαλίδες, υπερσυνδέσμους, κουμπιά και το σκοπό που επιτελούν~\cite{w3schools_2020_html}.

Όσον αφορά την περιήγηση ατόμων σε ανοιχτούς ή κλειστούς χώρους, πληθώρα συσκευών έχουν κατασκευαστεί, οι οποίες βελτιώνουν ήδη υπάρχουσες ή προσφέρουν έναν εναλλακτικό τρόπο λειτουργίας και παροχής βοήθειας. Παραδείγματα τέτοιων συσκευών αποτελούν:
\begin{itemize}
  \item \textbf{biped}: Συσκευή, η οποία φοριέται γύρω από το λαιμό του χρήστη. Διαθέτει 3 κάμερες, που προσφέρουν πεδίο ορατότητας 170\textdegree, και ενσωματώνουν λογισμικό για τον εντοπισμό και αναγνώριση εμποδίων. Ο χρήστης προειδοποιείται για εμπόδια με μια ηχητική προειδοποίηση.~\cite{biped}
  \item \textbf{OrCam MyEye}: Φορητή συσκευή, η οποία προσφέρει τη δυνατότητα ανάγνωσης κειμένων, αναγνώρισης αντικειμένων, χρωμάτων και προσώπων.~\cite{ghebali_2023_orcam}
  \item \textbf{BlindSquare}: Εφαρμογή πλοήγησης, η οποία παρέχει αναλύτικες\\οδηγίες στο χρήστη, ώστε να κατευθυνθεί στο προορισμό του, παρέχοντας παράλληλα πληροφορίες για το περιβάλλον του και για σημεία ενδιαφέροντος.~\cite{blindsquare}
  \item \textbf{Be My Eyes}: Εφαρμογή, η οποία επιτρέπει σε χρήστες να έρθουν σε επικοινωνία με εθελοντές μέσω βιντεοκλήσης, με σκοπό να ζητήσουν βοήθεια.~\cite{a2019_be}
  \item \textbf{WeWALK}: Αποτελεί ένα εξάρτημα για μπαστούνια, το οποίο έχει τη δυνατότητα να εντοπίζει εμπόδια σε χαμηλό ύψος με χρήση υπερήχων και να ειδοποιεί το χρήστη με δονήσεις και ήχο.~\cite{wewalk}
  \item \textbf{Seeing AI}: Εφαρμογή της Microsoft, η οποία, με χρήση τεχνητής νοημοσύνης, παρέχει περιγραφές των αντικειμένων, χρωμάτων, ανθρώπων και κειμένων, τα οποία στοχεύει ο χρήστης με την κάμερα του κινητού του τηλεφώνου.~\cite{seeing}
\end{itemize}